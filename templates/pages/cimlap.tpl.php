<h2>Üdvözlünk a ZR TEAM BUDAÖRS oldalán!</h2>
<p>Egyesületünk brazil jiu jitsu oktatással foglalkozik. Budaörsön, központi edzőtermünkben valamint Törökbálint és Budapest több oktatási intézményében zajlanak az edzéseink. Korcsoportos bontásban foglalkozunk gyerekekkel és felnőttekkel is. Egyesületünknél sajátos nevelési igényű gyermekek is edzenek!<br><br>
A gyermekek az edzéseket 4 éves koruktól kezdhetik el egyesületünknél. Az ovis jitsu edzések célja, a játékos mozgásfejlesztés, hogy a gyermekek megszeressék ezt a mozgásformát. Kisiskolás korban a hangsúly az eséstechnikák helyes elsajátításán és az iskolai önvédelem megalapozásán van. A nagyobb gyermekek az önvédelmi módszerek elmélyítése mellett elkezdenek megismerkedni a versenysporttal is.<br><br>

Aki szeretne, komolyabb szinten is lehetősége van versenyezni, akár több szervezetnél is próbára teheti magát. A versenyzés azonban nem kötelező, arra mint a tanulás egyik legjobb eszközére tekintünk. Sajátos nevelési igényű gyermekekkel integráltan és külön csoportban is foglalkozunk. Az edzések felnőtt korban is elkezdhetőek, mindenféle előképzettség nélkül is, az edzésekhez folyamatosan lehet csatlakozni egész évben. </p>